Meidän ryhmämme piti miniprojektissa retrospektiivit Glad, Sad, Mad tekniikalla. Tämä pidettiin yleensä viikottaisen katselmoinnin jälkeen. Scrum master teki Flingaan valkotaulun ja sarakkeet Glad, Sad, Mad, joihin ryhmäläiset saivat vapaasti kirjoittaa juuri päättyneen sprintin aikana iloa, surua ja raivoa aiheuttaneita asioita. Tässä vaiheessa meni yleeensä reilut 5 minuuttia, jonka jälkeen kaikki nämä asiat käytiin Scrum masterin johdolla läpi. Läpikäynnissä keskityimme erityisesti Sad-sarakkeeseen, josta koitimme löytää asioita, jotka voisimme tehdä seuraavassa sprintissä paremmin. Kävimme myös pikaisesti läpi glad sarakkeen ja mad sarakkeen, joihin oli tuli lähinnä sellaisia asioita, joille ei voinut mitään, mutta jotka tuottivat turhautuneisuutta. Kokonaisuudessaan retrospektiivi kesti yleensä noin vartista puoleen tuntiin. Tästä oli kaikkinensa mielestäni hyötyä seuraavissa sprinteissä, koska mahdolliset epäkohdat tulivat kaikkien tiimiläisten tietoisuuteen aina hyvissä ajoin, eivätkä ne jääneet piiloon.
